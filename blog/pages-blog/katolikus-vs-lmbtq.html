<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

    <link rel="preconnect" href="https://fonts.googleapis.com">

    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Abril+Fatface&family=Alata&family=Alef:wght@400;700&family=Arima+Madurai:wght@100;200;300;400;500;700;800;900&family=Balsamiq+Sans:ital,wght@0,400;0,700;1,400;1,700&family=Bebas+Neue&family=Gloria+Hallelujah&family=Lobster+Two:ital,wght@0,400;0,700;1,400;1,700&family=Merriweather+Sans:ital,wght@0,300;0,400;0,500;0,600;0,700;0,800;1,300;1,400;1,500;1,600;1,700;1,800&family=Merriweather:ital,wght@0,300;0,400;0,700;0,900;1,300;1,400;1,700;1,900&family=Open+Sans:ital,wght@0,300;0,400;0,600;0,700;0,800;1,300;1,400;1,600;1,700;1,800&family=Oswald:wght@200;300;400;500;600;700&family=PT+Mono&family=PT+Sans:ital,wght@0,400;0,700;1,400;1,700&family=PT+Serif:ital,wght@0,400;0,700;1,400;1,700&family=Patrick+Hand&family=Play:wght@400;700&family=Playfair+Display:ital,wght@0,400;0,500;0,600;0,700;0,800;0,900;1,400;1,500;1,600;1,700;1,800;1,900&family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&family=Ropa+Sans:ital@0;1&family=Sacramento&family=Special+Elite&family=Source+Sans+Pro:ital,wght@0,200;0,300;0,400;0,600;0,700;0,900;1,200;1,300;1,400;1,600;1,700;1,900&display=swap"
        rel="stylesheet">
    <title>Site</title>
    <link rel="stylesheet" href="../css/blog.css">

</head>

<body>
    <h2>
        Schneider püspök: A katolikus válasz az "LMBT Pride" rendezvényekre
    </h2>
    <p> 2018. augusztus 20. írta: Katolikus Válasz <br>
        forrás:
        https://katolikusvalasz.blog.hu/2018/08/20/schneider_puspok_a_katolikus_valasz_az_lmbt_pride_rendezvenyekre
        Az alábbiakban Athanasius Schneider püspök július 28-án közzétett írását közöljük, teljes terjedelmében.
    </p>

    <h2>
        A helyes katolikus válasz a "Meleg Büszkeség" rendezvényekre
    </h2>
    <p>
        Az elmúlt évtizedekben elkezdtek terjedni a "meleg büszkeség"
        parádék a nyugati világ nagyvárosaiban. Ennek az
        egyre terjedő jelenségnek a világos célja az, hogy a nyugati
        világ összes városának köztereit, hosszú távon
        pedig a világ összes városát elfoglalják, a muszlim országok
        kivételével, mivel azokban tartani lehet az
        előreláthatóan erőszakos ellenreakcióktól.

        Ezeket a demonstrációkat hatalmas anyagi és logisztikai támogatással
        valósítják meg, a közélet legbefolyásosabb
        erői - a politikai elit, a közösségi média, valamint nagyhatalmú
        gazdasági és pénzügyi szereplők - által
        támogatott propaganda kíséretében. A közszereplők ilyen egyöntetű
        támogatása a történelem totalitárius
        rendszereire volt jellemző, amelyek azért alkalmazták ezt, hogy a
        társadalomra egy bizonyos ideológiát
        ráerőltessenek. Az úgynevezett "meleg büszkeség" demonstrációk
        félreérthetetlenül a különféle múltbéli
        totalitárius politikai rezsimek propagandafelvonulásaira
        hasonlítanak.

        Van azonban a közéletnek egy nagyon fontos hangja, amely mostanáig - legalábbis nagymértékben - még nem
        csatlakozott a "meleg büszkeség" parádék támogatóinak egyhangú kórusához. Ez a hang a katolikus egyházé. A
        homoszexualista genderideológia önkényuralma most a legambíciózusabb célját akarja megvalósítani: az ellenállás
        utolsó bástyája, a katolikus egyház bevételét.

        Mostanra sajnos ez a cél bizonyos mértékig teljesült, mivel láthatjuk, hogy egyre több pap, sőt, püspökök és
        bíborosok is különféle módokon fejezik ki nyilvánosan a támogatásukat e totalitárius felvonulások, az
        úgynevezett "meleg büszkeség" felé. Ezek a papok, püspökök, és bíborosok ezzel egy olyan ideológia képviselőivé
        és szószólóivá váltak, amely közvetlen támadást jelent Isten, valamint a férfinak és nőnek, az Isten képére és
        hasonlatosságára teremtett emberi személy méltósága ellen.

        A genderideológia, avagy a homoszexualitás ideológiája lázadás Isten csodálnivalóan bölcs és szeretetteli
        teremtő művével szemben. Lázadást jelent az ember kétneműnek - férfinak és nőnek - teremtettségével szemben,
        amely nemek szükségszerűen és csodálatosan kiegészítik egymást. A homoszexuális és leszbikus cselekedetek
        profanizálják a férfi és női testet, amik Isten templomai. A Szentlélek azt mondja erre: "Aki lerontja az Isten
        templomát, azt Isten elpusztítja. Isten temploma ugyanis szent, és ti vagytok az." (1Kor 3,17). A Szentlélek a
        Szentírásban kinyilvánítja, hogy a homoszexuális cselekedetek gyalázatosak, mivel ellentétesek az Isten által
        teremtett természettel: "Ezért szolgáltatta ki őket Isten a saját gyalázatos szenvedélyeiknek. Asszonyaik a
        természetes szokást természetellenessel váltották fel. A férfiak hasonlóképpen abbahagyták az asszonnyal való
        természetes életet, egymás iránt gerjedtek vágyra, vagyis férfi férfival űzött ocsmányságot. De meg is kapták
        tévelygésük megszolgált bérét. Nem méltatták az Istent arra, hogy megismerjék, az Isten is romlott eszükre
        hagyta hát őket, hogy alávaló tetteket vigyenek végbe." (Róm 1,26-28). A Szentlélek ezután kinyilvánítja, hogy
        azok, akik súlyosan bűnös cselekedeteket, köztük homoszexuális cselekedeteket követnek el, nem részesülnek majd
        az örök életben: "Vagy nem tudjátok, hogy a gonoszok nem részesülnek Isten országában? Ne ámítsátok magatokat:
        sem paráznák, sem bálványimádók, sem házasságtörők, sem kéjencek, sem férfiakkal paráználkodó férfiak, sem
        tolvajok, sem kapzsik, sem iszákosak, sem átkozódók, sem rablók nem részesülnek Isten országában." (1Kor
        6,9-10).

        Krisztus kegyelme azonban oly hatalmas, hogy a bálványimádót, a házasságtörőt, és az aktív homoszexuálist is új
        emberré alakítja át. Az Isten Igéjéből vett idézet így folytatódik: "Néhányan [bálványimádók, házasságtörők,
        szodomiták] bizony ilyenek voltatok! De az Úr Jézus Krisztus nevében és Istenünk Lelke által megtisztultatok,
        szentek lettetek és megigazultatok." (1Kor 6,11). Ezzel az igazsággal, és a kegyelem valóságával szembenézve
        fényesen átragyog a valódi változás reményének sugara a homoszexualitás ideológiájának és gyakorlatának Isten-
        és emberellenes világán; ez annak reménye és valódi lehetősége, hogy egy olyan ember, aki homoszexuális
        cselekedeteket végez, új emberré alakulhat át, a szentség igazságában újjáteremtve: "Ti azonban nem ezt
        tanultátok Krisztusról. Hiszen hallottátok és megtanultátok, hogy Jézusban van az igazság. Korábbi életetekkel
        ellentétben vessétek le tehát a régi embert, akit a megtévesztő kívánság romlásba dönt. Újuljatok meg
        lelketekben és gondolkodástokban, és öltsétek magatokra az új embert, aki Isten hasonlóságára tiszta igazságban
        és szentségben alkotott teremtmény." (Ef 4,20-24). Csakis Istennek e szavai válhatnak azzá a reményteljes és
        felszabadító üzenetté, amelyet egy kereszténynek, és még inkább egy papnak vagy püspöknek ajánlania kell,
        azoknak, akik homoszexuális cselekedeteket végeznek, vagy akik a genderideológiát terjesztik.

        A genderideológia önkényuralma és intoleranciája a saját logikája szerint teljes odaadást követel. A
        társadalomnak ezért minden szegmensét, a katolikus egyházat is beleértve, kötelezni próbálják annak
        kifejezésére, hogy ezt az ideológiát elfogadják. Az egyik legelterjedtebb és legkonkrétabb nyilvános módja ennek
        az ideológiának a kierőszakolására az úgynevezett "meleg büszkeség" parádékban valósul meg.

        Nem zárhatjuk ki, hogy a katolikus egyház a nem is túl távoli jövőben hasonló helyzettel kell, hogy
        szembenézzen, mint amilyen az első három évszázad üldözéseinek kora volt a Római Birodalomban, amikor a
        keresztényeknek kötelező volt alávetniük magukat a bálványimádás totalitárius ideológiájának. Azokban az időkben
        az alávetettség igazolásának nyilvános és politikailag korrekt próbája a tömjénszemek égetése volt egy bálvány
        vagy a császár szobra előtt.

        Ma a tömjénszemek égetése helyett a "meleg büszkeség" parádékkal való szolidaritás gesztusát kínálják fel, hogy
        azt a papok szívélyesen üdvözöljék, és hogy akár különleges imaszolgálatot is végezzenek a homoszexuális
        tevékenységekhez fűződő állítólagos jogok, és az ideológiájuk terjesztésének támogatására. Egy elképesztő
        forgatókönyvnek vagyunk tanúi, amiben egyes papok, sőt, püspökök és bíborosok már most szégyenérzet nélkül
        felajánlják a tömjénszemeiket a homoszexualitás és a genderideológia bálványának, e világ hatalmasságainak -
        politikusok, a közösségi média óriásai, nagyhatalmú nemzetközi szervezetek - ünneplése közepette.

        Mi a helyes válasz egy keresztény, egy katolikus, egy pap és egy püspök részéről az úgynevezett "meleg
        büszkeség" jelenségére?

        Mindenekelőtt szeretettel hirdetnünk kell az isteni igazságot az emberi személy teremtéséről, az igazságot a
        homoszexuális hajlamok objektív pszichológiai és szexuális rendellenességéről, és mindezek után beszélnünk kell
        a homoszexuális hajlamú személyek számára nyújtandó szükséges és diszkrét segítségről, amellyel ők gondoskodást
        és szabadulást nyerhetnek a pszichés fogyatékosságuk alól.

        Emellett hirdetnünk kell az isteni igazságot a homoszexuális cselekedetek és homoszexuális életvitel súlyosan
        bűnös jellegéről, mivel azok sértik Isten akaratát. Igaz testvéri aggódással kell hirdetnünk azt az isteni
        igazságot, hogy az aktív és bűnbánatot nem gyakorló homoszexuálisok az örök kárhozat veszélyének teszik ki a
        lelküket.

        Azonfelül állampolgári kiállást felmutatva, valamint használva minden rendelkezésre álló békés és demokratikus
        eszközt, tiltakoznunk kell a keresztény meggyőződések semmibevétele, és a lealacsonyító obszcenitások
        közszemlére tétele ellen. Tiltakoznunk kell azoknak a felvonulásoknak a ránk - kis- és nagyvárosok egész
        lakosságaira - való rákényszerítése ellen, amelyeket a politikai és ideológiai erőszakosság jellemez.

        A legfontosabb dolog azonban a spirituális eszközökben rejlik. A legerősebb és legértékesebb választ azok a
        nyilvános és magánúton végzett cselekedetek jelentik, amelyek kiengesztelik azt az isteni szentséget és
        fenséget, amit az úgynevezett "meleg büszkeség" parádék oly súlyosan és nyilvánosan megsértenek.

        Az engesztelés cselekedeteitől elválaszthatatlan a buzgó ima a homoszexuális ideológia hirdetőinek és
        aktivistáinak megtéréséért és a lelkük örök üdvösségéért, és még inkább ama sajnálatra méltó emberek lelkéért,
        akik a homoszexualitást gyakorolják.

        Erősítse meg a helyes katolikus választ az úgynevezett "meleg büszkeség" jelenségére a legfőbb pásztorok szava.

        II. János Pál pápa így tiltakozott a 2000-ben Rómában tartott "meleg büszkeség" parádé ellen:

        Kötelességemnek érzem most, hogy szót ejtsek azokról a közismert [meleg büszkeség] demonstrációkról, amelyeket
        Rómában tartottak az elmúlt néhány napban. Róma Egyházának nevében csakis a mély szomorúságomat tudom kifejezni
        ... ama város keresztény értékeinek megsértése miatt, amely oly kedves a katolikusok szívének szerte a világon.
        Az Egyház nem hallgathat az igazságról, mert azzal kudarcot vallana a hűségében a Teremtő Istenhez, és nem
        segítene megkülönböztetni a jót a rossztól. (Úrangyala imádság utáni beszéd, 2000. július 9.)

        A jelenleg regnáló Ferenc pápa több alkalommal is figyelmeztetett a genderideológia veszélyére, például amikor
        azt mondta:

        Ön, Irina, említette a házasság egyik mai nagy ellenségét: a gender elméletét. Ma világháború folyik a házasság
        elpusztítására. Ma olyan ideológiai gyarmatosítások folynak, amelyek nem fegyverekkel, hanem ideákkal
        pusztítanak. Ezért meg kell védenünk magunkat az ideológiai gyarmatosításoktól. (Találkozó papokkal,
        szerzetesekkel, papnövendékekkel, és lelkipásztori szolgálattevőkkel; Tbiliszi, 2016. október 1.)

        Egy másik alkalommal pedig azt mondta:

        Olyan időszakban élünk, amikor az embernek mint Isten képmásának a megsemmisítése folyik. És itt szeretném ezzel
        a szemponttal lezárni, mert e mögött ott vannak az ideológiák. Európában, Amerikában, Latin-Amerikában,
        Afrikában, néhány ázsiai országban valóságos ideológiai gyarmatosítás folyik. Ezek közül az egyik – világosan
        néven nevezem – a gender [ideológiája]! Ma a kisgyermekeknek – a kisgyermekeknek! – az iskolában ezt tanítják: a
        nemét mindenki maga választhatja meg. Miért tanítják ezt? Mert a könyvek azoké az embereké és intézményeké, akik
        pénzt adnak neked. Ezek az ideológiai gyarmatosítások, amelyeket nagyon befolyásos országok is pénzelnek. És ez
        szörnyű! Amikor Benedek pápával beszéltem, aki jól van, és világos a gondolkodása, azt mondta nekem: 'Szentatya,
        ez a teremtő Isten elleni bűn kora!' Nagyon okos! Isten megteremtette a férfit és az asszonyt; Isten
        megteremtette a világot ilyennek, ilyennek, és ilyennek..., mi pedig az ellenkezőjét csináljuk. Isten
        'műveletlen' állapotot adott nekünk, hogy mi abból műveltséget, kultúrát hozzunk létre; de aztán ezzel a
        kultúrával mi olyan dolgokat művelünk, ami visszavisz minket a 'műveletlen' állapotba! El kell gondolkodnunk
        azon, amit Benedek pápa mondott: 'Ez a teremtő Isten elleni bűn kora!' (Találkozó a lengyel püspökökkel a XXXI.
        Ifjúsági Világtalálkozó alkalmából; Krakkó, 2016. július 27. - Magyar Kurír, Tőzsér Endre SP fordítása)

        Az igazi barátai azoknak, akik az úgynevezett "meleg büszkeség" parádékon lealacsonyító cselekedeteket
        támogatnak és végeznek, azok a keresztények, akik azt mondják:

        Nem fogok egyetlen tömjénszemet sem égetni a homoszexualitás és genderelmélet bálványa előtt, még akkor sem, ha
        - ne adja Isten! - a plébánosom vagy a püspököm ezt megtenné.

        Magánúton és nyilvánosan engesztelő cselekedeteket fogok végezni, és közbenjáró imákat fogok felajánlani
        mindazok lelki üdvéért, akik a homoszexualitást támogatják és gyakorolják.

        Nem fogok megriadni a genderelmélet új ideológiai és politikai önkényuralmától, mert Krisztus velem van. És mert
        Krisztus legyőzte a múlt összes önkényuralmi rendszerét, a mi időnkben le fogja győzni a genderideológia
        önkényuralmát is.

        Christus vincit, Christus regnat, Christus imperat!

        2018. július 28.

        + Athanasius Schneider, A Legszentebb Mária asztanai érsekségének
         segédpüspöke
         <a href="./index.html">Vissza</a>
    </p>


</body>

</html>