<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

    <link rel="preconnect" href="https://fonts.googleapis.com">

    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Abril+Fatface&family=Alata&family=Alef:wght@400;700&family=Arima+Madurai:wght@100;200;300;400;500;700;800;900&family=Balsamiq+Sans:ital,wght@0,400;0,700;1,400;1,700&family=Bebas+Neue&family=Gloria+Hallelujah&family=Lobster+Two:ital,wght@0,400;0,700;1,400;1,700&family=Merriweather+Sans:ital,wght@0,300;0,400;0,500;0,600;0,700;0,800;1,300;1,400;1,500;1,600;1,700;1,800&family=Merriweather:ital,wght@0,300;0,400;0,700;0,900;1,300;1,400;1,700;1,900&family=Open+Sans:ital,wght@0,300;0,400;0,600;0,700;0,800;1,300;1,400;1,600;1,700;1,800&family=Oswald:wght@200;300;400;500;600;700&family=PT+Mono&family=PT+Sans:ital,wght@0,400;0,700;1,400;1,700&family=PT+Serif:ital,wght@0,400;0,700;1,400;1,700&family=Patrick+Hand&family=Play:wght@400;700&family=Playfair+Display:ital,wght@0,400;0,500;0,600;0,700;0,800;0,900;1,400;1,500;1,600;1,700;1,800;1,900&family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&family=Ropa+Sans:ital@0;1&family=Sacramento&family=Special+Elite&family=Source+Sans+Pro:ital,wght@0,200;0,300;0,400;0,600;0,700;0,900;1,200;1,300;1,400;1,600;1,700;1,900&display=swap"
        rel="stylesheet">
    <title>Site</title>
    <link rel="stylesheet" href="../css/blog.css">
</head>
<body>
    <h2>A NER-nek kétharmaddal se, az ellenzéknek sima többséggel is?
        Ez abszurdum!</h2>
    <p>
        <strong>Dull Szabolcs cikke</strong>
    </p>
    <p>
        <strong>Forrás:</strong>
        https://telex.hu/belfold/2021/10/17/jakab-andras-alkotmanyjogasz-interju-feles-tobbseggel-alkotmanyozas-alaptorveny-semmis-polgarhaboru
    </p>
    <ul>
        <li>A hideg polgárháború felforrósításának forgatókönyve,
            ha az ellenzék hatalomra jutva semmisnek tekinti
            az Alaptörvényt – véli Jakab András alkotmányjogász.
        </li>
        <li>A Salzburgi Egyetemen oktató alkotmányjogászt, aki korábban
            az MTA Jogtudományi Intézetének igazgatója
            volt, arról a kulcskérdésről kérdeztük, amelyben a két
            ellenzéki miniszterelnök-jelölt, Dobrev Klára és
            Márki-Zay Péter egyetért: hogy érvénytelennek lehet tekinteni
            az Alaptörvényt, és akár feles többséggel
            is lehetne alkotmányozni.
        </li>
        <li>Szerinte jogi atombomba, ha az ellenzéki vezetők semmibe
            vennék az írott jogot, és erőszakba
            torkollhatna egy ilyen lépés.
        </li>
        <li>„Ha majd mindkét oldalon fegyveres szervek állnak
            egymással szemben, hogy döntik el a vitát? Jogelméleti
            vitaestet szerveznek az ELTE-n? Ne vicceljünk már ezzel!”
        </li>
        <li>Jakab András szerint sok „trükkös disznóságot” rakott
            a Fidesz-KDNP-s kétharmados többség az
            Alaptörvénybe, de nem lehet mazsolázni belőle.
        </li>
        <li>„Akik most az ellenzékből nagyon lelkesen mondogatják,
            hogy túl kell lépni az írott jogon, mit szólnának
            ahhoz, ha Orbán Viktor mondaná ugyanezt? Vagy ha Orbánnak
            nem lesz kétharmada jövőre, és azt mondja, ő
            alkotmányoz feles többséggel?”
        </li>
        <li>Jakab szerint a NER-t nem a jogi normák tartják össze,
            és az állami intézmények nem magától értetődően
            szolgálnák a hatalomból távozó Orbánt.
        </li>
        <li>„A politikailag elfogult jogalkalmazás a mostani
            rezsim szíve, és ezen gyorsan tudna változtatni egy új
            parlamenti többség alkotmányozás nélkül is.”
        </li>
    </ul>
    <p class="reporter">Hányas érdemjegyet adna Dobrev Klárának és Márki-Zay Péternek
        egy alkotmányjog vizsgán?
    </p>
    <p>
        Mire gondol?
    </p>
    <p class="reporter">
        Arra célzok, hogy mindkét miniszterelnök-jelölt beszélt arról
        az elmúlt hetekben, hogy jövő tavasszal
        semmibe venné a jelenlegi Alaptörvényt. Dobrev Klára feles
        többséggel akar alkotmányozni, Márki-Zay Péter
        pedig úgy fogalmazott, hogy az Alaptörvény közjogilag
        érvénytelen. Alkotmányjogászként mi az első gondolata,
        amikor ezeket hallja?
    </p>
    <p>
        Hogy a jelöltek valós problémát vetnek fel.
        Az ország kormányozhatósága ellenzéki győzelem esetén
        vélhetően korlátozott lenne, de ezek a megoldási javaslatok
        olyan jogi, gyakorlati és hosszú távú problémákat vetnek fel,
        hogy felsorolni is nehéz. Ez az út a hideg polgárháború
        felforrósításának forgatókönyve. Olyan egyszerűen és
        zökkenőmentesen biztos nem lehet megvalósítani, ahogy
        az a nyilatkozatokból kitűnik. Durván és erőszakkal pedig
        nem szabad, illetve nem érdemes megvalósítani, és mindent
        összevetve hosszú távon több bajt is okozna, mint amennyit
        megoldana. A jogfolytonosság megszakítása egy jogi atombomba:
        létezik egy ilyen fegyver, de nem lenne szabad bevetni.
    </p>
    <p class="reporter">Aligha vagyunk 10 millió alkotmányjogász országa, úgyhogy érdemes
        lenne tisztázni, létezik egyáltalán, hogy
        egy alkotmány alkotmányellenes?</p>
    <p>
        Akkor beszélünk alkotmányellenességről, ha például egy törvény
        valamelyik rendelkezése – amely a normák hierarchiájában az
        alkotmány alatt helyezkedik el – ellentétes az alkotmánnyal.
        A mostani jogrendszerünkben az Alaptörvény helyezkedik el az
        alkotmány szintjén, ez tehát a magyar alkotmány, így tartalmi
        értelemben nem lehet beszélni az alkotmányellenességéről.
        Más jogrendben létezik ezzel ellentétes szabályozás:
        a németeknél például létezik az úgynevezett örökkévalósági
        klauzula, amely kimondja, hogy mely rendelkezések nem
        változtathatóak, és az ezzel ellentétes alkotmánymódosítások
        alkotmányellenesek. De Magyarországon ilyen sosem volt, és
        most sincs.
    </p>
    <p>
        Ezt keretezni kell
        Jakab András (1978) alkotmányjogász, egyetemi tanár, az MTA
        doktora. Korábban Heidelbergben, Nottinghamban,
        Liverpoolban, Madridban és a Pázmány Péter Katolikus Egyetemen
        dolgozott egyetemi oktatóként és kutatóként,
        2013 és 2017 között az MTA Jogtudományi Intézetének igazgatója.
        Jelenlegi kutatási területei:
        alkotmányelmélet, normatan, jogi érveléstan, átmeneti
        igazságszolgáltatás. Kilenc nyelven több mint kétszáz
        tudományos publikációt jegyez. Jelenleg a Salzburgi
        Egyetemen az osztrák alkotmányjog professzora.
    </p>
    <p class="reporter">
        Az ellenzékből többen nem csupán a tartalmi részre utalnak,
        hanem arra, hogy valós konszenzus nélkül fogadta
        el az Alaptörvényt a Fidesz, amely még a parlamenti ellenzékkel
        sem egyeztetett róla.
    </p>
    <p>
        Létezik az eljárási jogszerűtlenség, de a mostani Alaptörvénnyel
        ilyen nem történt. Megvolt a szükséges
        kétharmados többség az új alkotmányhoz. Mellesleg ha eljárási
        jogszerűtlenség lett volna, akkor az egész
        Alaptörvény lenne érvénytelen, és nem lehetne mazsolázni a
        rendelkezések között aszerint, hogy melyik
        rendelkezést tartjuk demokratikusnak és melyiket nem.
    </p>
    <p class="reporter">
        Miért pont kétharmaddal kell alkotmányozni?
    </p>
    <p>
        Mert ez van beleírva az Alaptörvény szövegébe. Az alkotmány
        mindig az egyszerű többséggel végzett
        törvényhozás kereteit adja meg, ezért nagyobb többséget kívánunk
        meg hozzá. Magyarországon 1949 óta ez a
        megkövetelt többség az összes parlamenti képviselő kétharmada,
        ez a rendszerváltáskor is megmaradt. Lehetett
        volna több vagy kevesebb, de erről volt akkor konszenzus.
        Ez nemzetközi összehasonlításban egyébként
        egykamarás parlamentek esetében (tehát ahol nincs felsőház)
        ez egy meglehetősen szokásos követelmény.
    </p>
    <p class="reporter">
        Az ellenzék általában azt sérelmezi, hogy a gyakorlatban a Fidesz
        állapítja meg, mi igényel kétharmados
        szabályokat és mi nem, és ha valami alkotmányellenes lenne,
        akkor kétharmaddal beteszi az alkotmányba vagy
        módosítja mit vizsgálhat az Alkotmánybíróság, mint az a 98
        százalékos különadónál történt. Ez nem jogos
        kritika a fideszes alkotmányozás ellen?
    </p>
    <p>
        Nem a Fidesz dönti el, hanem a megválasztott parlamenti képviselők
        kétharmada. Ez persze most történetesen
        politikailag egybeesik, de jogilag fontos különbség. Tudomásul kell
        venni, hogy lehet kétharmados többséggel
        alkotmányt módosítani, és akár felülírni az Alkotmánybíróság
        döntését is.
        Aztán a választóknak kell
        döntenie, kinek adnak ekkora hatalmat.
    </p>
    <p class="reporter">
        A másik sokat emlegetett példa a sajátos fideszes
        törvényhozásra a plakáttörvény esete. 2017-ben a
        kétharmaddal épp nem rendelkező Fidesz a
        plakáttörvénynél úgy trükközött, hogy egy
        kétharmados szabályt (a
        pártok finanszírozását) a településkép védelméről
        szóló feles törvénybe zsúfolt, Áder János államfő
        pedig gond nélkül aláírta. Akkor mégsem annyira
        kőbe vésett a kétharmados szabály?
    </p>
    <p>
        A Fidesz itt azzal játszott, hogy ha ugyanazt a plakát-kihelyezési
        szabályt pártfinanszírozásként
        értelmezzük, akkor kétharmados többséget igényel, ha ellenben
        településképi kérdésként kezeljük, akkor feles
        többséget. Az én álláspontom szerint ez pártfinanszírozási kérdés
        volt, tehát kétharmados, ám az
        Alkotmánybíróság végül másképp döntött. Nem értettem egyet vele,
        de ettől még el kell fogadnom, mert nem
        mazsolázhatok a jogszabályok között. Hiszen ha válogathatok, hogy
        csak a nekem tetsző szabályokat és
        alkotmánybírósági döntéseket fogadom el, megkérdőjeleződik az
        egész jogrendszer érvényessége. Egyébként ez a
        történet azt is mutatja, hogy nem kell minden kétharmadossági
        kérdéshez fejszével közelíteni, a
        jogértelmezés is segíthet.
    </p>
    <p class="reporter">
        Azért van arra példa a történelemben, hogy az írott jogot
        utólag megkérdőjelezik.
    </p>
    <p>
        Valóban, ezt úgy hívják, forradalmi természetjogi érvelés.
        Ilyesmi például akkor szokott előjönni, amikor
        egy új hatalmi berendezkedés egyszerűen azt mondja, hogy addig
        fennálló írott jog – esetünkben az
        Alaptörvény – annyira erkölcstelen, antidemokratikus, disznóságon
        alapuló, hogy nem fogadja el. Volt ilyen a
        jogtörténetben, de rendszerint háborúk, népirtó rezsimek uralkodása
        után szokták ezt alkalmazni – például a
        hitleri Németország törvényeire a második világháború után.
        Magyarországon azonban most hibrid rezsim van:
        ez nem egy jól működő jogállam, nem jól működő demokrácia,
        de nem is totalitárius diktatúra. Valami a kettő
        között, egyfajta szürke zóna. A természetjogi érvelést márpedig
        csak extrém, legvégső esetben szabad bevetni.
    </p>
    <p class="reporter">
        És ha az lenne beleírva az Alaptörvénybe, hogy Orbán Viktor
        élete végéig miniszterelnök marad, akkor azt is
        el kellene fogadnia az ellenzéknek?
    </p>
    <p>
        Hát épp az a lényeg, hogy nem ez van beleírva. A hibrid rezsimek
        mindig ügyelnek rá,hogy a látszat nagyjából megmaradjon.
        Nem írnak bele ilyet, csak a pályát teszik lejtőssé sok trükkös
        disznósággal.
    </p>
    <p class="reporter">
        De hogy magyarázná el a jogban kevésbé járatos olvasóknak, miért
        veszélyes felrúgni az írott jogot?
    </p>
    <p>
        Mert utána mi történik? Nincs leírva sehol, mi az a természetjog – hiszen abban nagy szerepet játszanak az
        erkölcsi normák is. Megvan az én természetjogom, a te természetjogod, az ő természetjoga. És akik most az
        ellenzékből nagyon lelkesen mondogatják, hogy túl kell lépni az írott jogon, mit szólnának ahhoz, ha Orbán
        Viktor mondaná ugyanezt? Vagy ha Orbánnak nem lesz kétharmada jövőre, és azt mondja, ő alkotmányoz feles
        többséggel? Ez kétélű fegyver.

        Ugyanúgy, mint annak az emlegetése, hogy az Alaptörvény tiltja a kizárólagos hatalomra való törekvést. Az
        ellenzék erre hivatkozva tekintené semmisnek az Alaptörvény egyes rendelkezéseit, miközben ha feles
        többséggel alkotmányozva az Alkotmánybíróságot feloszlatják és a legfőbb ügyészt eltávolítják, akkor pont
        ezt lehetne kizárólagos hatalomra való törekvésnek értékelni.

        Egyébként meg ha az Alkotmánybíróság ezt majd nem fogadja el, és
        ha majd továbbra is határozatokat hoz,
        mondjuk egy magánlakásban ülésezve, ha már nem engedik be őket
        a bírósági épületbe, és ha ezeket a
        határozatokat az interneten publikálja, akkor mi lesz a következő
        lépés? Letartóztatják az alkotmánybírákat?
        Én tényleg, őszintén nem értem, hogy mi lenne a terv. Azok a
        közszereplők, akik ezt a radikális javaslatot
        támogatják, vagy nem játszották végig a fejükben ezt a
        sakkjátszmát, vagy nem fedik fel őszintén a
        közvéleménynek, hogy az erőszak reális esély ebben a
        forgatókönyvben. Ezekkel kapcsolatban én az utóbbi
        időszakban csak ködösítő fordulatokat, és nem érdemi
        válaszokat olvastam.
    </p>
    <p class="reporter">
        Nem lehet azt mondani, hogy mivel a NER az elmúlt években
        kizárólagos hatalomra törekedett, ezért ezek az erre irányuló
        intézkedései, kinevezései és szabályai mind alkotmányellenesek?
        Benne van az Alaptörvényben is ez a fajta „ellenállási jog”, és
        eszerint a kizárólagos hatalomra irányuló törekvésnek mindenki
        ellenállhat.
    </p>
    <p>
        A kizárólagos hatalomgyakorlási klauzula körül elég sok a zavar.
        Először is, ez a rendelkezés közvetlenül nem magyar jogtörténeti
        eredetű. Valóban létezett a „ius resistendi”, az ellenállási jog
        az Aranybullától egészen 1687-ig, amikor is a magyar rendek a
        török kiűzése feletti örömükben a szabad királyválasztással
        együtt erről is lemondtak. De 1687 óta ilyesmi nem volt nálunk.
        Az 1989/90-es alkotmányban a vonatkozó bekezdést a kizárólagos
        hatalomra való törekvés tiltásáról leginkább a német
        alaptörvény inspirálta. A megfogalmazásában is inkább
        hasonlított a német mintára (bár a magyar tartalmazza azt a
        megszorítást is, hogy csak törvényes eszközzel lehetséges
        fellépni), mint az Aranybulla 31. cikkére. Ezt vette át
        lényegében változatlanul az Alaptörvény.
        A német szakirodalomban az uralkodó álláspont az, hogy a német
        alaptörvény, a Grundgesetz vonatkozó
        bekezdése csupán egy szimbolikus rendelkezés, kvázi végrendelet
        az alkotmány részéről: csak akkor lehetne
        alkalmazni, ha az alaptörvény már elbukott és elvesztette
        normativitását. Ha azonban elvesztette a
        normativitását, akkor jogilag tulajdonképpen már úgyis mindegy,
        hogy mi van a normaszövegben. Vagyis – és ez
        a lényeg – nem kapcsolható érdemi gyakorlati jogkövetkezmény a
        rendelkezéshez. Az általam ismert magyar
        szakirodalom is hasonlóan érvelt, már a 89/90-es alkotmányszöveg
        kapcsán is. Eléggé meglepődtem ezért a
        különféle konkrét jogkövetkezményeken, amikről manapság hallani.
        Az alkotmányok egyben szimbolikus dokumentumok is, amelyekben
        vannak ilyen, közvetlenül nem alkalmazható
        rendelkezések is (például államcélok vagy a preambulum),
        amelyeket jogértelmezési segédletként
        használhatunk, önálló jogkövetkezmény nélkül. Az ellenállási
        klauzula is ilyen, ez alapján
        alkotmányellenességet nem lehet megállapítani.
    </p>
    <p class="reporter">
        Azt nem mondhatjuk, hogy egyszerűen semmisek a kizárólagos
        hatalomgyakorlást lehetővé tévő alaptörvényi rendelkezések
        vagy éppen kinevezések? Ha az lehetséges volna, az jelentősen
        leegyszerűsítené a helyzetet, hiszen akkor kikerülhető lenne a
        kétharmadosság kérdése. Nem kellene ugyanis hatályon kívül
        helyezni vagy megsemmisíteni semmit, se kétharmaddal, se feles
        többséggel, merthogy azok eleve semmisek.
    </p>
    <p>
        Nem, a jogfolytonosság fenntartása esetén nem mondhatjuk ezt.
        A semmisség az alkotmányellenességnek egy kivételesen súlyos,
        speciális formája. Tartalmi alkotmányellenesség eleve nem lehet
        semmis, ez kifejezetten csak a formai hibák speciális eseteire
        vonatkozik. Azokról az esetekről van szó, amikor olyan súlyos
        , már-már abszurd eljárási hibát vétettek aktus során, hogy azt
        még megtámadni, illetve megsemmisíteni sem lehet. Ilyen eset
        például, ha ki sem hirdetnek egy törvényt. Egy ilyen törvény
        nem is létezne, ez nem is törvény, még az Alkotmánybíróságon
        sem lehetne megtámadni, mert egyszerűen semmis lenne.
        A kifogásolt jogi rendelkezések és kinevezési aktusok
        azonban nem is alkotmányellenesek (egy disznóság önmagában
        még nem jelent alkotmányellenességet), ezt az előbb már
        megállapítottuk. És az alkotmányellenesség különösen
        súlyos esete, a semmisség még kevésbé áll meg rájuk.
        Ha egyszer valami megjelent a Magyar Közlönyben, az utána
        bemondásra nem lesz semmis. A megfelelő eljárásban az
        aktust ki kell vezetni a jogrendszerből.
    </p>
    <p class="reporter">
        Népszavazással nem lehet pótolni a parlamenti kétharmadossági
        követelményt?
    </p>
    <p>
        Nem. A népszavazás nem több, hanem más, mint a kétharmadosság.
        Ez a legalitás (jogszerűség) és a legitimitás (támogatásra
        méltó jelleg) fogalmának összemosása lenne. Az jogszerűtlen,
        ha egy illegitim, ám legális alaptörvényt illegális módon
        módosítunk vagy helyettesítünk egy másikkal.
    </p>
    <p class="reporter">
        De az ellenzék demokráciaelméleti megközelítéssel érvel: hogy éppen
        arra kér majd felhatalmazást a választáson, a fő programpontjává
        teszi, hogy közjogilag érvénytelennek tekinti az
        Alaptörvényt – a vitán ebben nagyon egyetértett Dobrev Klára és
        Márki-Zay Péter is. Vagyis ha győz az ellenzék, a nép
        felhatalmazásából teheti ezt meg. Hibás ez az érvelés?
    </p>
    <p>
        Ezt a felhatalmazást a néptől akkor kapják meg, ha elég
        szavazatot szereznek a kétharmados mandátumtöbbség eléréséhez.
        Ha feles többséggel elkezdenek alkotmányozni, az az
        alkotmányosság gondolatának a tagadása. Vajon ha négy év
        múlva a következő kormány, akár Orbán Viktor azt mondja,
        hogy sima többséggel visszacsinálok mindent? A NER-nek
        kétharmaddal se, az ellenzéknek sima többséggel is szabad?
        Ez abszurdum!
    </p>
    <p class="reporter">
        Akkor az ellenzék ne is csináljon semmit, ha problémája van
        az Alaptörvénnyel?
    </p>
    <p>
        Nagyon sok alkotmányjogi disznóságot csinált az Orbán-rezsim,
        de akkorát eddig még nem, mint amire most az ellenzék egyes
        vezetői készülnek. Nagyon sok probléma van a jelenlegi
        Alaptörvénnyel, ki tudnék húzni belőle sok részt, amely
        szerintem antidemokratikus vagy nem fér össze az én jogállami
        felfogásommal. De a legrosszabb, amit történhet, hogy az egyik
        politikai oldal azt mondja: ez nincs. Mert másnap mi lesz?
        Annak az alkotmánya érvényes, akinek több rendőr vagy erőszakra
        kész demonstráló áll az oldalán?
    </p>
    <p class="reporter">
        Mi történne, ha az ellenzék hatalomra jut, és a képviselők és
        a majdani kormánytagok nem tennének esküt az Alaptörvényre, és
        feles többséggel hatályon kívül helyeznék? Gyakorlati szempontból
        vegyük végig.
    </p>
    <p>
        Nem is tudom, pontosan mi lenne az országgyűlési döntés formája.
        A törvényt és az alkotmánymódosítást ugyanis alá kell írnia a
        köztársasági elnöknek. A feles többséggel elfogadott
        alkotmánymódosítást vagy alkotmányt hatálytalanító törvényt
        jó eséllyel nem fogja aláírni – helyesen, teszem hozzá.
        Normális esetben tehát ez meg sem tudna jelenni a
        Magyar Közlönyben, vagyis nem lenne érvényes jogi szabály.
        Ha valamilyen oknál fogva mégis eljutna eddig a történet,
        a lehető legrövidebb időn belül minden bizonnyal
        Alkotmánybíróság elé kerülne a szabály (a Fidesz 50
        képviselővel meg tudja támadni, de a legfőbb ügyész
        vagy az ombudsman is fordulhat Alkotmánybírósághoz),
        és az Alkotmánybíróság viharos gyorsasággal semmisítené
        meg a szabályt. Abban az esetben, ha országgyűlési
        határozati formája lenne a döntésnek, arra pedig hasonló
        sebességgel mondaná az Alkotmánybíróság, hogy nem fűződik
        hozzá joghatás.
    </p>
    <p class="reporter">
        Az ellenzék erre nem mondhatja azt, hogy lám, a NER bebetonozott
        emberei akadályozzák a hatalomgyakorlást?
    </p>
    <p>
        Pontosan erre vannak az alkotmányos szabályok, hogy ezek
        adják meg a hatalomgyakorlás kereteit. Akkor is, ha éppen
        aktuális többség nem ért egyet ezekkel a keretekkel.
        Az sajnos tény, hogy az elvileg független intézményeket az
        utóbbi években nagyrészt olyan emberekkel töltötték fel,
        akiktől párthűséget várnak el, de azt meg kell várnunk,
        hogy ezek az emberek kormányváltás után vajon tényleg
        párthűség vagy pedig a jogi szabályok szerint járnak majd el.
        Ha az ellenzék azonnal eltávolítja ezeket az embereket,
        azzal kívül helyezi magát a jogon – ott pedig a nyers erő
        van csupán. A frissen hatalomra került ellenzék egy ilyen
        lépésével csak annyit ér el, hogy a hatalmi küzdelmet az
        utcai erő döntené el.
    </p>
    <p class="reporter">
        Kövér László házelnök pár nappal ezelőtt a DK-s Arató Gergelynek
        azt mondta a parlamentben, hogy az ellenzék szerinte eljutott
        arra a pontra, hogy átlépi az alkotmányosság határát, és ez már
        büntetőjogi kategória. Börtönbe kerülhetne Dobrev Klára vagy
        Márki-Zay Péter azért, mert ilyeneket mond?
    </p>
    <p>
        Ha valaki a büntető törvénykönyvet sérti meg, az a bűncselekmény.
        Ha valaki az alkotmányt sérti meg, az önmagában nem bűncselekmény,
        ez más fogalom. Az alkotmányos renddel szemben is lehet persze
        bűncselekményt elkövetni, ám a Btk. rendelkezése szerint ez akkor
        büntetendő, ha erőszakkal vagy erőszakkal fenyegetve követik el.
        Ilyen nem történt. A házelnök egy alkalommal zendülésnek is
        minősítette az ellenzéki nyilatkozatokat – ez sem stimmel,
        mert a zendülés katonai bűncselekmény, civilek számára
        fogalmilag lehetetlen az elkövetése. A kormányoldal egyes
        politikusai ezzel a sok jogi butasággal saját oldalukat
        hergelik és mozgósítják, az ellenzéket pedig fenyegetik.
        Nem kéne bedőlni ezeknek az irracionális, indulatvezérelt
        kormánypárti kijelentéseknek.
    </p>
    <p class="reporter">
        Az ellenzék szerint ha nem kezdenek semmit az Alaptörvénnyel,
        és a kilenc évre alkotmányosan bebetonozott állami vezetőkkel,
        annyira meg van kötve a kormány keze, hogy működésképtelenné válik.
        Létezik más megoldás? Vagy fogadja el, hogy nincs mozgástere?
    </p>
    <p>
        Több dolog csúszik itt össze. Nem tudjuk például, hogy fog
        működni a deep state, vagyis a NER által felépített mélyállam,
        ha Orbán távozik a hatalomból. Ezt senki nem tudhatja. A deep
        state ugyanis informális normák, elvárások alapján épül fel.
        Létező törekvés a jelenlegi kormány részéről, hogy felépítsen
        egy ilyen mélyállamot, de ki merem mondani, hogy ez kevesebb
        hatékonysággal fog működni, mint remélik. Korántsem biztos
        mindenkinek a feltétel nélküli hűsége, ha megváltozik a
        politikai gravitációs tér.
    </p>
    <p>
        A NER egésze ugyanis elsődlegesen nem jogi szerkezet, nem
        formális, jogi normák tartják össze, hanem a tényleges,
        informális gyakorlatok adják a jellegét. Itt van az önkényes
        jogalkalmazás: a rendőrség például razziázik a norvég pénzek
        miatt egy alapítványnál, de a CÖF-nél sosem lesz razzia.
        Azt látjuk, hogy egyes büntetőjogi szabályokat jelenleg a
        bűnüldöző szervek nem alkalmaznak a hatalmi centrumhoz közel
        állókra. De éppígy példaként hozható a házelnök kirívóan
        önkényes bírságolási gyakorlata is, vagy politikai és
        gazdasági ellenfeleknél végzett bizonyos adóhatósági
        ellenőrzések is. A CEU elüldözése is túlnyomó részt ilyen
        eszközökkel folyt. A politikailag elfogult jogalkalmazás
        a mostani rezsim szíve, és ezen gyorsan tudna változtatni
        egy új parlamenti többség alkotmányozás nélkül is.
    </p>
    <p class="reporter">
        Tehát túlzott félelem az ellenzék részéről, hogy az ellenzékbe
        szoruló Orbán Viktort szolgálná az államigazgatás?
    </p>
    <p>
        Ez egy valós veszély, a félelem nem alaptalan, de tényleg meg
        kell várni, szabotálják-e a jogilag független intézmények az
        új kormányt. A szabotázs minden bizonnyal csak jogszerűtlenül
        tud történni, és ez azt jelenti, hogy a NER deep state-je rúgja
        fel az asztalt. Ha ez tényleg megtörténik, akkor az merőben
        más helyzet lesz, mint amiben most vagyunk. De most nem
        viselkedhet úgy az ellenzék, mint a viccben a nyuszika a
        fűnyíróval – hogy hergeli magát, hogy úgysem adja kölcsön a medve.
        Nem lehet megspórolni ezt az esetleg kacskaringós utat.
        Ha rögtön az ellenzék rúgja fel az asztalt, és feles többséggel
        törli el az alkotmányt, jó eséllyel az ország egyik része,
        a bírók egyik része, a rendőrség egyik része, a katonaság
        egyik része majd érvénytelennek tekinti azt. Ha mondjuk az
        ellenzék 55%-kal nyer, és kilépnek a jogrend keretei közül,
        akkor miért gondolják, hogy minden katona és rendőr ebbe
        az 55%-ba fog tartozni? És ha majd mindkét oldalon fegyveres
        szervek állnak egymással szemben, hogy döntik el a vitát?
        Jogelméleti vitaestet szerveznek az ELTE-n? Ne vicceljünk
        már ezzel!
    </p>
    <p class="reporter">
        Egy polgárháborús helyzetre céloz?
    </p>
    <p>
        Lényegében igen, ez lenne a következmény. A szakirodalomban
        van erre egy kifejezés: autogolpe. Ez egy spanyol szó, főleg
        ugyanis Dél-Amerikában láttunk ilyen eseteket, hogy a kormányzati
        hatalom belülről jogszerűtlenül meghekkeli az alkotmányos
        rendszert, és más hatalmi ágakat kikapcsol. Néha sikeres,
        mint Peruban 1992-ben, néha pedig nem, mint Guatemalában
        1993-ban. De ami közös: mindenütt fennállt az erőszak veszélye,
        illetve történtek is erőszakos cselekmények.
    </p>
    <p>
        Nem gondolom, hogy ez szerencsés megoldás lenne az országnak.
        Egy eleve rossz helyzetből még mélyebbre ásnánk magunkat.
        Folytatódna az a sajnos már 1990-ben elkezdődött – negatív
        spirálként leírható – eróziós folyamat, amely során a barikád
        ellentétes oldalán állók az ellenfelek által elkövetett,
        vagy elkövetni vélt normaszegésre hivatkozva újabb és
        újabb – korábban átléphetetlennek gondolt – határokat lépnek át.
    </p>
    <p class="reporter">
        Akkor tud jogszerűen csinálni bármit is az ellenzék, hogy
        elérje azt a célját, hogy a kormányzati működését béklyóba
        záró alkotmányos szabályokat kikerülje?
    </p>
    <p>
        Nem tudja kikerülni, és ne is akarja, ezt kéne megérteni végre.
        Ha viszont az a kérdés, hogy lehet a NER jogrendszerét lebontani,
        szerintem három lépésben lehetséges. Először is egyszerű
        többséggel rengeteg dolgot lehet elfogadni (kevesebbet,
        mint ideális lenne, például a felsőoktatást illetően), de
        lesz befolyása a rendőrségre, a közoktatásra, az adóigazgatásra
        például. Lehet, hogy a 100 pontjából csak 70-et tud megvalósítani,
        de annyit meg tud feles többséggel is.
    </p>
    <p>
        A következő lépés, hogy ha alkotmányt szeretne módosítani az új
        többség, akkor tessék kétharmadot szerezni, ezt kell elérni, ez egy
        politikai feladat. A harmadik lépés lehet az új alkotmány elfogadása,
        de ezt rövid távon nem érdemes kitűzni. Ez majd az átalakulás
        megkoronázása lehet, egy olyan jogi aktus, amelyet
        széleskörű konszenzus övez, amely a politikai közösség egészének
        a szimbóluma. Erre a polarizáció miatt rövid távon kevés esély mutatkozik.
        Pláne, ha egyes ellenzéki vezetők ilyenekkel heccelik a közvéleményt,
        mint a feles többséggel alkotmányozás.
    </p>
    <p>
        Ha kétharmaddal egy évtizedig tartott a NER kiépítése, akkor feles
        többséggel nem lehet 2 hónap alatt lebontani. Sajnos nincs gordiuszi
        csomó, amit látványosan átvágva hirtelen megoldódnának a jogi problémák.
        Lassú és fárasztó aprómunka, rengeteg technikai részlettel lehetséges
        és szükséges. Elismerem, ez nem túl lelkesítő kampányszlogenként.
    </p>
    <p class="reporter">
        Nem fél, hogy Fidesz-zsoldosnak nevezik majd?
    </p>
    <p>
        Legutóbb éppen Soros-zsoldos voltam, de persze még sok minden
        más is lehetek majd a jövőben. Mindenesetre érdeklődéssel várom
        a különféle jelzőket, ugyanakkor az álláspontom csak racionális
        keretek között folyó párbeszéd során elhangzott, erős érvek
        hatására változhat. Eddig ilyesmit nem észleltem.
    </p>



    <p>
        <strong>Forrás:</strong>
        https://telex.hu/belfold/2021/10/17/jakab-andras-alkotmanyjogasz-interju-feles-tobbseggel-alkotmanyozas-alaptorveny-semmis-polgarhaboru
    </p>
</main>

<footer>

</footer>


<script src="./js/jquery-3.6.0.js"></script>
<script src="./js/script.js"></script>
</body>

</html>
    
